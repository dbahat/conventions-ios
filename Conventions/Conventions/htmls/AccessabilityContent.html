<p><b><a href="https://newprogram.olamot-con.org.il/Olamot2023/wp-json/wp_cod/v2/accprog/">לתוכניה נגישה</a></b></p>
<h1>נגישות במתחם הכנס</h1>
<p>מטרתו של צוות נגישות בכנס עולמות היא להנגיש את הכנס לאנשים עם מוגבלויות שונות.</p>
<p>למידע, לבקשות הנגשה ספציפיות, או כל שאלה אחרת, אנא פנו לצוות נגישות בכתובת הדוא&quot;ל: ‫<a href="mailto:access@olamot-con.org.il">access@olamot-con.org.il</a></p>
<p>במהלך הכנס ניתן יהיה לפנות גם בטלפון במספר 058-643-2082.</p>
<p>גם השנה אפשר יהיה לקבל בכנס תגי &quot;קדימות בנגישות&quot;, אותם תוכלו להציג כדי לקבל קדימות בתורים (מומלץ במיוחד עבור אנשים עם מוגבלות בלתי נראית). את התגים אפשר יהיה לקבל בדוכן המודיעין.<br>למען הסר ספק, אין חובה להסתובב עם תג &quot;קדימות בנגישות&quot;, וניתן להשאירו מוסתר מהעין עד לרגע השימוש בו.</p>
<h2><strong><strong>להלן פירוט הנגישות של מתחמי הכנס למוגבלויות מסוג</strong> <strong>מוגבלות בתנועה, שימוש בכיסאות גלגלים והליכונים:</strong></strong></h2>
<p><strong>אשכול פיס:</strong> קומת הקרקע נגישה לכיסאות גלגלים. קיימת מעלית שמובילה לקומה העליונה. כדי להשתמש בה במהלך הפסטיבל אנא פנו לעמדת המודיעין, או לצוות הנגישות של הפסטיבל בטלפון 058-643-2082.</p>
<p><strong>עירוני א:</strong> המפלס התחתון של הקומה הראשונה של העירוני, יהיה נגיש מהכניסה הדרומית של הבניין – מכיוון מגרש הכדורסל (גם להורים עם עגלות). בין המפלסים מפרידות כמה מדרגות.</p>
<p>המפלס העליון של הקומה הראשונה של העירוני, יהיה נגיש מהכניסה הצפונית של הבניין &#8211; ליד המתחם הקהילתי.</p>
<p><strong>שירותים:</strong> שירותים נגישים לאנשים בכיסאות גלגלים נמצאים בקומת הקרקע של אשכול הפיס.</p>
<h1><strong>הנגשות נוספות</strong></h1>
<p><strong>חניה:</strong> קיימים חניונים עם מקומות חניה נגישים בקרבת הכנס וברחוב הארבעה, ואפשר להגיע מהם ישירות למתחם הכנס.</p>
<p><strong>כניסה מוקדמת לאירועים:</strong> ניתן יהיה להיכנס לאירועים מוקדם וללא תור בהצגת תג <strong>קדימות בנגישות</strong> או תעודת נכה. לכניסה מהירה אנא פנו לסדרן. את תג<strong> קדימות בנגישות</strong> תוכלו לאסוף בדוכן המודיעין שליד שער הכניסה ברחוב הארבעה.שירותים נגישים לאנשים בכיסאות גלגלים נמצאים בקומת הקרקע של אשכול הפיס.&nbsp;</p>
<p><strong>כניסה עם כלבי שירות:</strong> כניסה עם כלבי שירות מותרת לכל סוגי כלבי השירות. ככלל, אין להיכנס למתחם הכנס עם כלבים (או חיות אחרות) שאינם כלבי שירות. הכניסה עם כלבי שירות בהצגת תעודת נכה.</p>
<p><strong>שמירת ציוד:</strong> תתאפשר בבניין העירוני בקומת הקרקע (נגישה מהכניסה ממגרש הכדורסל), עדיפות בתור למציגי תג &quot;קדימות בנגישות&quot;.</p>
<p><strong>מלווים:</strong> במידה וישנו צורך במלווה אל תוך אירוע מסוים, המלווה חייב בכרטיס גם הוא על מנת להיכנס לאירוע, וכרטיס זה יינתן בחינם.</p>
<p>על מנת לקבל את כרטיסי המלווה יש לשלוח את הבקשה לדוא&quot;ל <a href="mailto:Tickets@olamot-con.org.il">Tickets@olamot-con.org.il</a> עד ה-07 באפריל, יום שישי, בשעה 12:00. רק במידה ולא היה ניתן לשלוח דוא&quot;ל עד לתאריך זה, ניתן גם לפנות לסגל הקופות בפסטיבל עצמו ולבקש את כרטיסי המלווה.</p>
