<p><b><a href="https://tickets.sf-f.org.il/olamot2024/wp-json/wp_cod/v2/accprog/">לתוכניה נגישה</a></b></p>
<h1>נגישות במתחם הכנס</h1>
<h1>נגישות</h1>
<p>בכנס פועל צוות שמטרתו להנגיש את הכנס לאנשים עם מוגבלויות שונות. המידע על הנגישות בכנס מפורט למטה לפי סוג המוגבלות. למידע נוסף ולבקשות הנגשה ספציפיות אנא פנו לצוות נגישות בכתובת הדוא&quot;ל <a href="mailto:Access@olamot-con.org.il">Access@olamot-con.org.il</a>. במהלך הכנס ניתן יהיה לפנות גם בטלפון, ווטסאפ, או SMS במספר 058-643-2082.</p>
<p>גם השנה אפשר יהיה לקבל בכנס <strong>תגי &quot;קדימות בנגישות&quot;</strong>, אותם תוכלו להציג כדי לקבל קדימות בתורים במקום תעודות נכה (מומלץ במיוחד עבור אנשים עם מוגבלות בלתי נראית). את התגים אפשר יהיה לקבל בדוכן המודיעין. למען הסר ספק, אין חובה להסתובב עם תג &quot;קדימות בנגישות&quot;, וניתן להשאירו מוסתר מהעין עד לרגע השימוש בו.</p>
<p>ייתכנו שינויים, ומומלץ להתעדכן לקראת הכנס.</p>
<p><strong><u>להלן פירוט הנגישות של מתחמי הכנס על פי סוג המוגבלות:</u></strong></p>
<p>מוגבלות בתנועה, שימוש בכיסאות גלגלים והליכונים</p>
<p>אשכול פיס: קומת הקרקע נגישה לכיסאות גלגלים. קיימת מעלית שמובילה לקומה העליונה. כדי להשתמש בה במהלך הכנס אנא פנו לעמדת המודיעין, או לצוות הנגישות של הכנס בטלפון 058-643-2082.</p>
<p>עירוני א\': המפלס העליון של הקומה הראשונה של בניין העירוני, יהיה נגיש (גם להורים עם עגלות) מהכניסה הצפונית של הבניין. <br>המפלס התחתון של הקומה הראשונה של העירוני, יהיה נגיש מהכניסה הדרומית של הבניין – מכיוון מגרש הכדורסל (גם להורים עם עגלות). <br>בין המפלסים מפרידות כמה מדרגות.</p>
<p><strong><u>שירותים</u></strong></p>
<p>שירותים נגישים לאנשים בכיסאות גלגלים נמצאים בקומת הקרקע של אשכול הפיס. שירותים נגישים נוספים נמצאים בבניין הסינמטק (השנה לא יתקיימו בו אירועים של הכנס).</p>
<p><strong><u>הנגשות נוספות</u></strong></p>
<p>כניסה מוקדמת לאירועים: אנשים עם מוגבלות יוכלו להיכנס לאירועים מוקדם וללא תור בהצגת תג קדימות בנגישות או תעודת נכה. לכניסה מהירה אנא פנו לסדרן. את תג קדימות בנגישות תוכלו לאסוף בדוכני מודיעין הכנס, הפזורים ברחבי המתחם.</p>
<p>כניסה עם כלבי שירות: כניסה עם כלבי שירות מותרת לכלל סוגי כלבי השירות. ככלל, אין להיכנס למתחם הכנס עם כלבים שאינם כלבי שירות.</p>
