<h1 class="entry-title post-title">נגישות</h1>


<div class="post-entry">
    <p><a href="https://newprogram.icon.org.il/icon2021/axx/">לתוכניה נגישה</a>
    <p><em>שימו לב: צוות הנגישות עובד על הנגשות נוספות בפסטיבל. אנא עקבו אחר השינויים השוטפים בדף הזה עד לתחילת פסטיבל אייקון 2021</em>.</p>
    <p>בפסטיבל פועל צוות שמטרתו להנגיש את הפסטיבל לאנשים עם מוגבלויות שונות. המידע על הנגישות בפסטיבל מפורט למטה לפי סוג המוגבלות. למידע נוסף ולבקשות הנגשה ספציפיות אנא פנו לצוות נגישות בכתובת הדוא&quot;ל <a href="mailto:access@iconfestival.org.il">access@iconfestival.org.il</a>. במהלך הפסטיבל ניתן יהיה לפנות גם בטלפון, ווטסאפ, או SMS  במספר 058-643-2082.</p>
    <p>גם השנה אפשר יהיה לקבל בפסטיבל תגי &quot;קדימות בנגישות&quot;, אותם תוכלו להציג כדי לקבל קדימות בתורים במקום תעודות נכה (מומלץ במיוחד עבור אנשים עם מוגבלות בלתי נראית). את התגים אפשר יהיה לקבל בדוכן המודיעין. למען הסר ספק, אין חובה להסתובב עם תג &quot;קדימות בנגישות&quot;, וניתן להשאירו מוסתר מהעין עד לרגע השימוש בו.</p>
    <p>&nbsp;</p>
    <h2><strong>להלן פירוט הנגישות של מתחמי הפסטיבל על פי סוג המוגבלות</strong><strong>:</strong></h2>
    <p>&nbsp;</p>
    <p><strong>מוגבלות בתנועה, שימוש בכיסאות גלגלים והליכונים</strong></p>
    <p><strong>אשכול פיס</strong><strong>:</strong> קומת הקרקע נגישה לכיסאות גלגלים. קיימת מעלית שמובילה לקומה העליונה. כדי להשתמש בה במהלך הפסטיבל אנא פנו לעמדת המודיעין, או לצוות הנגישות של הפסטיבל בטלפון 058-643-2082.</p>
    <p>שער הכניסה למתחם פסטיבל מול הכניסה לאשכול הפיס יהיה פתוח גם השנה.</p>
    <p>בשביל בין מגרש הספורט והעירוני לאשכול קיימת רמפת בטון לכיסאות גלגלים. לצד השביל קיימים כמה ספסלים ונקודות ישיבה למנוחה.</p>
    <p>שימו לב! השימוש ברמפה מצריך הפעלת כוח, כך שהיא אינה מתאימה לכולם. מי שמתקשה להשתמש ברמפה יוכל לעבור מהעירוני לאשכול ובחזרה גם דרך שורת הדוכנים, בהקפת העירוני מצדו האחורי (הצד הסמוך לרחוב שפרינצק). יהיה שילוט במתחם הפסטיבל.</p>
    <p>&nbsp;</p>
    <p><strong>סינמטק תל אביב</strong><strong>:</strong> נגיש לכיסאות גלגלים. קיימת מעלית שמובילה לקומה העליונה. בלובי של הבניין נמצאים שירותים נגישים לכיסאות גלגלים.</p>
    <p>&nbsp;</p>
    <p><strong>עירוני א</strong><strong>':</strong> המפלס העליון של הקומה הראשונה של בניין העירוני, יהיה נגיש (גם להורים עם עגלות) מהכניסה הצפונית של הבניין.</p>
    <p>המפלס התחתון של הקומה הראשונה של העירוני, יהיה נגיש מהכניסה הדרומית של הבניין – מכיוון מגרש הכדורסל והזירה (וגם להורים עם עגלות). בין המפלסים מפרידות כמה מדרגות.</p>
    <p><strong>הקומות העליונות של עירוני א' אינן נגישות לכיסאות גלגלים</strong>.</p>
    <p>&nbsp;</p>
    <h2><strong>שירותים</strong></h2>
    <p>שירותים נגישים לאנשים בכיסאות גלגלים נמצאים בקומה הראשונה של אשכול הפיס. שירותים נגישים נוספים נמצאים בבניין הסינמטק.</p>
    <p>&nbsp;</p>
    <h2><strong>הנגשות לעיוורים וכבדי ראייה</strong></h2>
    <p>בפסטיבל עצמו תהיה תוכניית ברייל, בדוכן המודיעין שנמצא בכניסה למגרש הספורט.</p>
    <p>לליווי לאירועים אפשר להתקשר לצוות הנגישות בטלפון 058-643-2082.</p>
    <p>&nbsp;</p>
    <h2><strong>הנגשות נוספות</strong></h2>
    <p><strong>חניה</strong><strong>:</strong> מקום חניה אחד במתחם הפסטיבל שמור לכלי רכב עם תו נכה (הכניסה מרחוב דה-וינצ'י). בנוסף קיימים חניונים עם מקומות חניה נגישים בקרבת הפסטיבל וברחוב הארבעה, ואפשר להגיע מהם ישירות למתחם הפסטיבל.</p>
    <p>על מנת לברר אם חניית הנכים במתחם זמינה, אנא צרו קשר עם צוות הנגישות בסמוך להגעתכם.</p>
    <p><strong>מלווים</strong><strong>:</strong> במידה וישנו צורך במלווה אל תוך אירוע מסויים, המלווה חייב בכרטיס גם הוא על מנת להכנס לאירוע, וכרטיס זה יינתן בחינם.</p>
    <p>על מנת לקבל את כרטיסי המלווה יש לשלוח את הבקשה לדוא&quot;ל <a href="mailto:tickets@iconfestival.org.il">tickets@iconfestival.org.il</a> עד ה-12 באוקטובר. רק במידה ולא היה ניתן לשלוח דוא&quot;ל עד לתאריך זה, ניתן גם לפנות לסגל הקופות בפסטיבל עצמו ולבקש את כרטיסי המלווה.</p>
    <p><strong>כניסה מוקדמת לאירועים</strong><strong>:</strong> אנשים עם מוגבלות יוכלו להיכנס לאירועים מוקדם וללא תור בהצגת תג <strong>קדימות בנגישות</strong> או תעודת נכה. לכניסה מהירה אנא פנו לסדרן. את תג<strong> קדימות בנגישות</strong> תוכלו לאסוף בדוכני מודיעין הפסטיבל, הפזורים ברחבי המתחם.</p>
    <p><strong>כניסה עם כלבי שירות</strong><strong>:</strong> כניסה עם כלבי שירות מותרת לכלל סוגי כלבי השירות. ככלל, אין להיכנס למתחם הפסטיבל עם כלבים שאינם כלבי שירות.</p>
    <p><strong>שמירת ציוד</strong><strong>:</strong> תתאפשר בבניין העירוני בקומת הקרקע (נגישה מהכניסה ממגרש הספורט), עדיפות בתור למציגי תג &quot;קדימות בנגישות&quot;.</p>
    <p>&nbsp;</p>
    <h2><strong>דרכי גישה</strong></h2>
    <p>על מנת לעבור בין אשכול הפיס לבניין עירוני א' מומלץ להשתמש בכניסה הצפונית של בית הספר ולעבור דרך מגרש החניה. המעבר דרך מגרש הכדורסל אינו מונגש לחלוטין למעבר כיסאות גלגלים והדוחק בו רב.</p>
    <p>לאירועים שמתקיימים במגרש הכדורסל ובזירה אפשר להגיע דרך השער הדרומי של אשכול הפיס (הכניסה מרחוב הארבעה), וכן דרך הכניסה הדרומית של עירוני א' (מכיוון המגרש).</p>
    <p>על מנת לעבור בין אשכול הפיס לסינמטק מומלץ לצאת מהשער שמול הכניסה לאשכול הפיס ולפנות ימינה לרחוב הארבעה.</p>
    <p>על מנת לעבור בין עירוני א' לסינמטק מומלץ לצאת מהכניסה הדרומית של בית הספר אל השער הדרומי ברחוב הארבעה (הכניסה למגרש הכדורסל), או לצאת דרך הכניסה הצפונית של בית הספר ולפנות שמאלה לרחוב שפרינצק.</p>
</div><!-- end of .post-entry -->
