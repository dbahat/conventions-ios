
<p><b><a href="https://newprogram.olamot-con.org.il/Olamot2022/wp-json/wp_cod/v2/accprog/">לתוכניה נגישה</a></b></p>
<br/>
<h1>נגישות במתחם הכנס</h1>
<p>בפסטיבל אייקון פועל צוות שמטרתו להנגיש את הכנס לאנשים עם מוגבלויות שונות. המידע על הנגישות בכנס מפורט למטה לפי סוג המוגבלות. למידע נוסף ולבקשות הנגשה ספציפיות אנא פנו לצוות נגישות בכתובת הדוא&quot;ל <a href="mailto:access@olamot-con.org.il">access@olamot-con.org.il</a>.</p>
<p>במהלך הכנס ניתן יהיה לפנות גם בטלפון במספר 058-643-2082.</p>
<p>גם השנה אפשר יהיה לקבל בכנס תגי &quot;קדימות בנגישות&quot;, אותם תוכלו להציג כדי לקבל קדימות בתורים (מומלץ במיוחד עבור אנשים עם מוגבלות בלתי נראית). את התגים אפשר יהיה לקבל בדוכן המודיעין. לכניסה מהירה באמצעות התג או באמצעות תעודת נכה, אנא פנו לסדרן.<br />למען הסר ספק, אין חובה להסתובב עם תג &quot;קדימות בנגישות&quot;, וניתן להשאירו מוסתר מהעין עד לרגע השימוש בו.</p>
<p> </p>
<h2>מוגבלות בתנועה, שימוש בכיסאות גלגלים והליכונים</h2>
<p>אשכול פיס: קומת הקרקע נגישה לכיסאות גלגלים. קיימת מעלית שמובילה לקומה העליונה. כדי להשתמש בה במהלך הפסטיבל אנא פנו לעמדת המודיעין, או לצוות הנגישות של הפסטיבל בטלפון 058-643-2082.</p>
<p>שער הכניסה למתחם פסטיבל מול הכניסה לאשכול הפיס יהיה פתוח גם השנה.</p>
<p>עירוני א: המפלס התחתון של הקומה הראשונה של העירוני, יהיה נגיש מהכניסה הדרומית של הבניין – מכיוון מגרש הכדורסל (וגם להורים עם עגלות). בין המפלסים מפרידות כמה מדרגות.</p>
<p>המפלס העליון של הקומה הראשונה של העירוני, יהיה נגיש מהכניסה הצפונית של הבניין &#8211; ליד הפונדק.<br />שירותים נגישים לאנשים בכסאות גלגלים נמצאים בקומת הקרקע של אשכול הפיס.</p>
<p> </p>
<h2>הנגשות נוספות</h2>
<p>חניה: מקום חניה אחד במתחם הכנס שמור לכלי רכב עם תו נכה (הכניסה מרחוב דה-וינצ\'י). בנוסף קיימים חניונים עם מקומות חניה נגישים בקרבת הכנס וברחוב הארבעה, ואפשר להגיע מהם ישירות למתחם הכנס.<br />על מנת לברר אם חניית הנכים במתחם זמינה, אנא צרו קשר עם צוות הנגישות בסמוך להגעתכם בטלפון 058-643-2082.</p>
<p>כניסה עם כלבי שירות: כניסה עם כלבי שירות מותרת לכלל סוגי כלבי השירות. ככלל, אין להיכנס למתחם הכנס עם כלבים שאינם כלבי שירות.</p>
<p>שמירת ציוד: תתאפשר בבניין העירוני בקומת הקרקע (נגישה מהכניסה ממגרש הכדורסל), עדיפות בתור למציגי תג &quot;קדימות בנגישות&quot;.</p>
<p>מלווים: במידה וישנו צורך במלווה אל תוך אירוע מסוים, המלווה חייב בכרטיס גם הוא על מנת להיכנס לאירוע, וכרטיס זה יינתן בחינם.<br />על מנת לקבל את כרטיסי המלווה יש לשלוח את הבקשה לדוא&quot;ל <a href="mailto:Tickets@olamot-con.org.il" target="_blank" rel="noopener">Tickets@olamot-con.org.il</a> עד ה-18 באפריל בשעה 12:00. רק במקרה שלא היה ניתן לשלוח דוא&quot;ל עד לתאריך זה, ניתן גם לפנות לסגל הקופות בפסטיבל עצמו ולבקש את כרטיסי המלווה.</p>
