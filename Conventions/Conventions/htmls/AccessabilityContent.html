<p><b><a href="https://tickets.sf-f.org.il/icon2024/wp-json/wp_cod/v2/accprog/">לתוכניה נגישה</a></b></p>
<h1>נגישות במתחם הפסטיבל</h1>
<p>בפסטיבל פועל צוות שמטרתו להנגיש את הפסטיבל לאנשים עם מוגבלויות שונות. המידע על הנגישות בפסטיבל מפורט למטה לפי סוג המוגבלות. למידע נוסף ולבקשות הנגשה ספציפיות אנא פנו לצוות נגישות בכתובת הדוא&quot;ל <a href="mailto:access@iconfestival.org.il">access@iconfestival.org.il</a>. במהלך הפסטיבל ניתן יהיה לפנות גם בטלפון, ווטסאפ, או SMS במספר 058-643-2082.</p>
<p>גם השנה אפשר יהיה לקבל בפסטיבל תגי &quot;קדימות בנגישות&quot;, אותם תוכלו להציג כדי לקבל קדימות בתורים במקום תעודות נכה (מומלץ במיוחד עבור אנשים עם מוגבלות בלתי נראית). את התגים אפשר יהיה לקבל בדוכן המודיעין. למען הסר ספק, אין חובה להסתובב עם תג &quot;קדימות בנגישות&quot;, וניתן להשאירו מוסתר מהעין עד לרגע השימוש בו.</p>
<p>ייתכנו שינויים, ומומלץ להתעדכן <a href="https://2024.iconfestival.org.il/info/access/">באתר</a> לקראת הפסטיבל.</p>
<h2><strong>להלן פירוט הנגישות של מתחמי הפסטיבל על פי סוג המוגבלות</strong><strong>:</strong></h2>
<p><strong>מוגבלות בתנועה, שימוש בכיסאות גלגלים והליכונים</strong></p>
<p><strong>אשכול פיס:</strong> קומת הקרקע נגישה לכיסאות גלגלים. קיימת מעלית שמובילה לקומה העליונה. כדי להשתמש בה במהלך הפסטיבל אנא פנו לעמדת המודיעין, או לצוות הנגישות של הפסטיבל בטלפון 058-643-2082.</p>
<p><strong>עירוני א\':</strong> המפלס העליון של הקומה הראשונה של בניין העירוני, יהיה נגיש (גם להורים עם עגלות) מהכניסה הצפונית של הבניין.</p>
<p><strong>הקומות העליונות של עירוני א\' אינן נגישות לכיסאות גלגלים</strong>.</p>
<h2><strong>שירותים</strong></h2>
<p>שירותים נגישים לאנשים בכיסאות גלגלים נמצאים בקומת הקרקע של אשכול הפיס. שירותים נגישים נוספים נמצאים בבניין הסינמטק.</p>
<h2><strong>הנגשות נוספות</strong></h2>
<p><strong>כניסה מוקדמת לאירועים:</strong> אנשים עם מוגבלות יוכלו להיכנס לאירועים מוקדם וללא תור בהצגת תג <strong>קדימות בנגישות</strong> או תעודת נכה. לכניסה מהירה אנא פנו לסדרן. את תג<strong> קדימות בנגישות</strong> תוכלו לאסוף בדוכני מודיעין הפסטיבל, הפזורים ברחבי המתחם.</p>
<p><strong>כניסה עם כלבי שירות:</strong> כניסה עם כלבי שירות מותרת לכלל סוגי כלבי השירות. ככלל, אין להיכנס למתחם הפסטיבל עם כלבים שאינם כלבי שירות.</p>
