<h1 class="entry-title post-title">נגישות</h1>
<div class="post-entry">
    <p><a href="https://docs.google.com/document/d/1Ezmf9rzuMDZkvomuX39H_pEeUPP6_9MXqRbtWZRh5XI/edit?usp=sharing">לתוכניה נגישה</a></p>
    <p><em>שימו לב: צוות הנגישות עובד על הנגשות נוספות בכנס. אנא עקבו אחר השינויים <a href="http://2019.olamot-con.org.il/accessibility/">בדף</a> בנוגע לנגישות בכנס עולמות 2019 עד תחילת הכנס.</em></p>
    <p>בכנס עולמות פועל צוות שמטרתו להנגיש את הכנס לאנשים עם מוגבלויות שונות. המידע על הנגישות בכנס מפורט למטה לפי סוג המוגבלות. למידע נוסף ולבקשות הנגשה ספציפיות אנא פנו לצוות נגישות בכתובת הדוא&quot;ל <a href="mailto:access@olamot-con.org.il">access@olamot-con.org.il</a>. בכנס עצמו תוכלו גם להתקשר או לשלוח הודעה לטלפון הצוותי, במספר 058-643-2082.</p>
    <p>להלן פירוט הנגישות של מתחמי הכנס על פי סוג המוגבלות:</p>
    <h4>מוגבלות בתנועה, שימוש בכיסאות גלגלים והליכונים</h4>
    <p><span style="text-decoration: underline">אשכול פיס:</span> נגיש לכיסאות גלגלים (הכניסה הנגישה תהיה הכניסה השמאלית לבניין). קיימת מעלית שמובילה לקומה העליונה. כדי להשתמש בה אנא פנו לעמדת המודיעין, או לצוות הנגישות של הכנס בטלפון 058-643-2082.</p>
    <p>שער הכניסה למתחם הכנס מול הכניסה לאשכול הפיס יהיה פתוח גם השנה.</p>
    <p>בשביל בין מגרש הספורט והעירוני לאשכול קיימת רמפת בטון לכיסאות גלגלים. לצד השביל קיימים מספר ספסלים ונקודות ישיבה לצורך מנוחה.</p>
    <p><strong>שימו לב! </strong>השימוש ברמפה מצריך הפעלת כוח משמעותי, כך שהוא אינו מתאים לכולם. מי שמתקשה להשתמש ברמפה יוכל לעבור מהעירוני לאשכול ובחזרה גם דרך שורת הדוכנים, בהקפת העירוני מצדו האחורי (הצד שסמוך לרחוב שפרינצק).</p>
    <p><span style="text-decoration: underline">עירוני א':</span> המפלס העליון של הקומה הראשונה של בניין העירוני, שבו נמצאים חדר המפגשים, חדר הילדים, חדר לינה (בלילה) וההוביטון, יהיה נגיש (גם להורים עם עגלות) מהכניסה הצפונית של הבניין.</p>
    <p>המפלס התחתון של הקומה הראשונה של העירוני, שבו נמצאים מתחם שמירת החפצים וחדרי הקוספליי, יהיה נגיש מהכניסה הדרומית של הבניין – מכיוון מגרש הכדורסל והזירה (וגם להורים עם עגלות). בין המפלסים מפרידות כעשר מדרגות.</p><p><strong>הקומות העליונות של עירוני א' אינן נגישות לאנשים בכיסאות גלגלים.</strong></p><p><span style="text-decoration: underline">שירותים:</span> שירותים נגישים לאנשים בכיסאות גלגלים נמצאים בקומה הראשונה של אשכול הפיס. בקרבת המתחם קיימים תאי שירותים נגישים בבניין הסינמטק.</p>
    <h4>הנגשות לעיוורים וכבדי ראייה:</h4>
    <p>עם פרסום התוכנייה, תפורסם גם תוכנייה נגישה למנועי הקראה ב-plain text.</p>
    <p>בנוסף, בכנס עצמו יהיו שתי תוכניות ברייל, בדוכן המודיעין שנמצא בכניסה למגרש הספורט. לליווי לאירועים ניתן להתקשר לצוות נגישות בטלפון 058-643-2082.</p>
    <h4>הנגשות נוספות</h4>
    <p><span style="text-decoration: underline">חניה:</span> ישנו מקום חניה במתחם הכנס השמור לכלי רכב עם תו נכה (הכניסה מרחוב דה-וינצ'י). בנוסף קיימים חניונים עם מקומות חניה נגישים בקרבת הכנס וברחוב הארבעה וניתן להגיע מהם ישירות למתחם הכנס.</p>
    <p><span style="text-decoration: underline">מלווים:</span> בעלי תעודת נכה יוכלו להיכנס לאירועים עם מלווה ללא צורך ברכישת כרטיס נוסף. אנא פנו למנהלי הקופות בעת איסוף הכרטיסים או רכישתם.</p><p><span style="text-decoration: underline">כניסה מוקדמת לאירועים:</span> אנשים עם מוגבלות יוכלו להיכנס לאירועים מוקדם וללא תור. לכניסה מהירה אנא פנו לסדרנים.</p>
    <p><span style="text-decoration: underline">כניסה עם כלבי שירות:</span> כניסה עם כלבי שירות מותרת לכלבי נחייה או בהצגת תעודת נכה. ככלל, אין להיכנס למתחם הכנס עם כלבים שאינם כלבי שירות.</p>
    <p>&nbsp;</p>
    <p>&nbsp;</p>
</div>
